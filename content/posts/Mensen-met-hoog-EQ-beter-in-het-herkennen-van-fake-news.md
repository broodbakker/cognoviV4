---
templateKey: post.template
title: Mensen met hoog EQ beter in het herkennen van fake news
date: 2021-05-20T13:28:28.885Z
image: /img/photo8.jpg
onderwerp: human
auteur: Monique Siemsen
---
Fake news is een nieuwe zorg voor de mensheid. Op grote schaal kunnen mensen vals worden geïnformeerd en opgeruid. Of toch niet?

Psychologen aan de Universiteit van Strathclyde in Glasgow, besloten te onderzoeken of zij verbanden konden vinden tussen het doorgronden van fake news en persoonlijke omstandigheden van de lezer van het nep nieuws. Ze vonden niet alleen een verband tussen opleiding en de vaardigheid om nep nieuws te herkennen, maar vooral een aanzienlijk verband tussen de emotionele vaardigheden van de lezer en diens begrip van fake news.

**Verband gevonden tussen lager EQ en gevoeligheid voor nep nieuws**

Wie een hoger EQ heeft, kan met zijn of haar grotere sociale en emotionele vaardigheden, beter uit de voeten met de emotionele context die fake news vaak kenmerkt. Bij het nep nieuws ontbreken vaak bronnen, locaties en andere verifiëerbare gegevens. De informatie in het nep niews, reikt de lezer of kijker vooral emotionele en sociale gegevens aan. Als je goed bent in het verwerken van sociale en emotionele informatie, kun je dus ook beter analyseren of die informatie eigenlijk wel correct is.

Opvallend is dat mensen met een lager EQ zich makkelijker in de luren lieten leggen door deze valse emotionele informatie dan mensen die over een hoger EQ beschikten. Zo gaven zij reacties op het fake news als &quot;Ja, ik herken dit helemaal uit mijn eigen ervaringen&quot;, of &quot;Er zit een grafiek bij, dus dit nieuws is bewezen&quot;, en &quot;De schrijver van dit item heeft dezelfde gedachten als ik.&quot;

**Mensen met hoger EQ op zoek naar feitelijke informatie**

De mensen met meer emotionele vaardigheden konden de informatie beter plaatsen. Reacties van deze groep op het nep nieuws waren bijvoorbeeld: &quot;Wat is het taalgebruik emotioneel en niet feitelijk&quot;, of &quot;Ik krijg geen echte informatie uit dit programma&quot;, en &quot;Ik krijg het idee dat ze me bang proberen te maken.&quot;

Het komt er op neer dat als je goed bent in het verwerken en herkennen van je eigen emoties, het ook makkelijk voor je wordt om het herkennen als jouw emoties misleid worden. En andersom, natuurlijk. De bevindingen van de Schotse psychologen zijn inmiddels gepubliceerd in PLOS ONE.

**EQ trainen is herkenning fake news trainen**

De wetenschappers zijn blij met de studie, want EQ is te trainen en te verhogen voor mensen, gedurende hun leven lang. Ze zien de oplossing om de gevaren van nep nieuws te beperken dan ook in de maatschappelijke ontwikkeling van het EQ om mensen en samenlevingen zo weerbaarder te maken tegen de impact die gefabriceerd nieuws kan hebben.

_Gepubliceerd op 18.03.2021_

_Bron: paper Strathclyde Universiteit, Detecting Fake News on Facebook: The Role of Emotional Intelligence door S. Preston, A. Anderson, D.J. Robertson, M.P. Shepard, N. Huhe._