---
templateKey: post.template
title: Veel vette happen en stress zorgen voor slecht sperma
date: 2021-05-21T13:28:28.885Z
image: /img/photo4.jpg
onderwerp: human
auteur: Monique Siemsen
---
Slecht nieuws voor luie kerels die papa willen worden en een vrouw hebben, die dit leest. Tegen de tijd dat ze klaar is met dit artikel, slaat ze de chips uit je fikken terwijl ze je van de bank af en in je joggingbroek jaagt!

Dat ziekten en aandoeningen genetisch van aard kunnen zijn en doorgegeven op de volgende generatie is bekend. Maar ook zonder DNA komt het sperma van vader een heel eind in de overdracht van levensstijl op zijn kind.

**Epigenoom slaat data op van leven papa**

Als we denken aan erfelijkheid, denken we aan genetisch materiaal, oftewel DNA. Maar informatie van de ouder kan ook op andere manier worden overgedragen aan het nageslacht. &quot;Omgevingsinformatie&quot; of _environmental information_ noemen wetenschappers dat en ze verwijzen daarbij naar de levensstijl van vader. Het gaat dus nadrukkelijk niet om genetische informatie, maar puur om je levensstijl: of je veel of weinig beweegt, de stress opzoekt of vermijdt en natuurlijk ook het eetgedrag van de potentiÃ«le papa. Die informatie is terug te vinden niet alleen in de fysieke gestalte van de man, maar zelfs in zijn sperma.

**Sperma zit vol &quot;roddelmoleculen&quot;**

Epigenomen zijn moleculen in het sperma, die net als DNA informatie opslaan. In dat geval dus geen genetische data, maar die van de omgeving en wel de omgeving van het epigenoom en zijn baasje. Dat is in het geval van luie, vretende stressende piemeleigenaren van het epigenoom geen goed nieuws. Bij een bevruchting van de eicel geeft het epigenoom al zijn informatie over het dieet en temperament van papa door aan de foetus als een slechte roddeltante.

De ongunstige informatie kan zeer kwalijke gevolgen hebben voor de ontwikkeling van de foetus. Canadese wetenschappers aan de McGill Universiteit in Montreal ontdekten dat een slecht voedingspatroon van vader alleen al, kan leiden tot geboorteafwijkingen in de vorming van schedel en ruggewervels, zo bleek toen de onderzoekers het dieet van muizepapa&#39;s voor de bevruchting aanpasten.

**Gezonde vaders, gezonde kinderen**

Toch zijn de onderzoekers blij met de resultaten. Als een negatieve verandering in vaders levensstijl tot een negatief effect leidt in de ontwikkeling van de foetus, is het immers aannemelijk dat een positieve verandering in het leven van papa, leidt tot een juist verbeterde ontwikkeling van zijn toekomstige kroost.

De universiteit zal de uitkomsten van dit onderzoek dan ook gebruiken als basis voor toekomstig onderzoek over hoe aandoeningen vermeden of genezen kunnen worden door de levensstijl van vaders te verbeteren.

In de tussentijd is het voor vrouwen in ieder geval weer een flinke reminder waarom deze ook al weer op sportieve en optimistische mannen vallen. Zo krijgen mensen blijkbaar gezondere kids!

_Gepubliceerd op 15.04.2021_

_Bron: onderzoek Non-DNA mechanism is involved in transmitting paternal experience to offspring, McGill University, Montreal, Canada_