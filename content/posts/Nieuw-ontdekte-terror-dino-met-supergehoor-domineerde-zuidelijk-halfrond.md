---
templateKey: post.template
title: Nieuw ontdekte terror-dino met supergehoor domineerde zuidelijk halfrond
date: 2021-05-16T13:28:28.885Z
image: /img/photo2.jpg
onderwerp: history
auteur: Monique Siemsen
---
Jurassic Parc zette de T-Rex in één klap op de kaart en in ons collectief geheugen. Maar er is een nieuwe terrordino ontdekt, die je zelfs nog minder graag tegen het lijf had willen lopen. Maak kennis met de Llukalkan Aliocranius.

&quot;Hij die schrik aanjaagt&quot; luidt de vrije vertaling van zijn naam en daar kan geen twijfel over bestaan. Net als de T-Rex had het beest kleine voorpoten, extreme scherpe tanden en gigantische klauwen aan zijn poten. Llukalkan werd daarbij nog eens 5 meter lang. Wat de Llukalkan echter pas écht levensgevaarlijk maakte, was zijn uitstekende reuk en zijn gehoor dat verreweg veel beter was dan dat van zijn soortgenoten. Had in de eerder genoemde blockbuster Llukalkan in plaats van T-Rex de hoofdrol gekregen, dan was de menselijke acteurs wel een zeer kort rolletje beschoren. Deze dino zou zeker niet onverrichter zake zijn heen gesjokt, nadat hij aan je had gesnuffeld.

**T-Rex meets gilamonster**

Zijn reuk is te vergelijken met moderne krokodillen, die de kleinste prooi al van afstanden kunnen ruiken. En horen overigens. Ook van de aanblik van Llukalkan, werd je niet blij. Het had een vreemde korte schedel in plaats van de lang gerekte kop van de T-Rex. De schedel was bedekt met bulten en uitstekels, zoals bij sommige hedendaagse leguanen en het gila-monster dat in Australië leeft.

Llukkie leefde 80 miljoen jaar geleden, een paar miljoen jaar voordat de dino&#39;s uitstierven en was de zuidelijke tegenhanger van de T-Rex, die in die tijd het noordelijk halfrond van de aarde terroriseerde. Zijn fossiele resten zijn dan ook gevonden in het huidige Patagonië in Argentinië en wel in de Bajo de la Carpa Formation, waar veel vaker fossiele overblijfselen worden aangetroffen.

**Abelsauriden vormden succesvolle en diverse groep dinosauriërs**

Llukkie behoorde tot de zogenaamde abelsauriden, een groep dinosauriërs die bij iedere nieuwe fossiele vondst, diverser en gevarieerder blijkt te zijn dan wetenschappers dachten. Inmiddels zijn er 10 verschillende soorten abelsauriden gevonden, ook van maar liefst 9 meter lang. Wetenschappers zijn bijzonder in hun nopjes met de vondst. Ook omdat de schedel compleet in tact is aangetroffen. Zo konden ze bijvoorbeeld vaststellen dat de gevreesde dino een heel ander soort gehoor had dan de andere soorten van de roofachtige abelsauriden. Ten hoogte van het gehoor is een orgaan aangetroffen dat tijdens het leven van de dino met lucht gevuld was. Dit was de reden waarom met name Llukalkan veel beter kon horen dan zijn andere moordzuchtige vriendjes.

**Llukalkan in opmars tot meteoriet**

Aan deze ontdekking kunnen de onderzoekers nog een schrikwekkende gedachte afleiden: de abelsauriden waren in hun bloeiperiode. De soort was zich nog volop aan het ontwikkelen en evolueren voordat een meteoriet hier een stokje voor stak. En als dat niet was gebeurd, is het nog maar zeer de vraag tot waar in de geschiedenis van onze aarde Llukkie &amp; Co, deze aarde geterroriseerd zouden hebben.

_Gepubliceerd op: 2 mei 2021_

_Bron: Taylor &amp; Francis Group – A New Furileusaurian Abelisaurid from La Invernada, Northern Patagonis, Argentinia._